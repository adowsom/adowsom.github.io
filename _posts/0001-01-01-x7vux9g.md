---
title: "\u092c\u0947\u0939\u0926 \u0906\u0932\u0940\u0936\u093e\u0928 \u0939\u0948 \u0906\u091c\u092e \u0916\u093e\u0928 \u0915\u093e \u0930\u093f\u091c\u0949\u0930\u094d\u091f, \u092e\u0941\u0932\u093e\u092f\u092e \u0938\u093f\u0902\u0939 \u0928\u0947 \u0915\u093f\u092f\u093e \u0932\u094b\u0915\u093e\u0930\u094d\u092a\u0923 \u0924\u094b \u0938\u0940\u090f\u092e \u092f\u094b\u0917\u0940 \u0928\u0947 \u0926\u093f\u090f \u0922\u0939\u093e\u0928\u0947 \u0915\u0947 \u0906\u0926\u0947\u0936"
image: "https://s2.dmcdn.net/v/SQlxa1VIwVdNU5a27/x240"
vid_id: "x7vux9g"
categories: "news"
tags: ["humsafar resort rampur","\u092c\u0947\u0939\u0926 \u0906\u0932\u0940\u0936\u093e\u0928 \u0939\u0948 \u0906\u091c\u092e \u0916\u093e\u0928 \u0915\u093e \u0930\u093f\u0938\u094b\u0930\u094d\u091f","\u092e\u0941\u0932\u093e\u092f\u092e \u0938\u093f\u0902\u0939"]
date: "2020-08-30T18:01:04+03:00"
---
समाजवादी पार्टी के शासनकाल में करोड़ों की लागत से सांसद आजम खान ने अपना निजी आलीशान रिसोर्ट बनवाया था, जिसका लोकार्पण सपा के शासनकाल में मुलायम सिंह यादव ने किया था। अब योगी की सरकार में रामपुर विकास प्राधिकरण ने आजम खान के आलीशन रिसोर्ट को ध्वस्त करने के आदेश जारी कर दिए हैं। इसके लिए आरडीए बकायदा सीतापुर जेल में बंद आजम खान को नोटिस भेजा है। नोटिस में कहा गया है कि 15 दिनों के भीतरर वह खुद अतिक्रमण हटा लें, नहीं तो आरडीए की तरफ से ध्वस्तीकरण की कार्रवाई की जाएगी। बता दें कि आजम खान का हमसफर रिसोर्ट उनककी पत्नी तजीन फातिमा और बेटे अब्दुल्लाह आजम के नाम पर है।  <br>#Humsafarresort #Rampur #Azamkhan  <br>उल्लेखनीय है कि रामपुर स्थित पसियापुरा शुमाली में सांसद आजम खान का आलीशान हमसफर रिसोर्ट है। आरोप है कि बाउंड्रीवाल और मार्गाधिकार के बाद 30 मीटर की चौड़ाई की ग्रीन बेल्ट में रिसेप्शन हॉल, टॉयलेट ब्लॉक, बैंक्वेट हॉल अशोक बनाया गया है। इसके साथ ही डायनिंग अकबर, दो मंजिला आवासीय ब्लॉक और स्टोर का निर्माण भी किया गया है।   <br>अपर जिलाधिकारी व आरडीए सचिव जगदम्बा प्रसाद गुप्ता ने बताया कि आरडीए क्षेत्र में बिना नक्शा पास कराए हमसफ़र रिसोर्ट बनाया गया है। पिछले दिनों जांच में पता चला कि इन्होंने जिला पंचायत से इजाजत लेकर रिसोर्ट बनवाया है। जबकि यह क्षेत्र आरडीए का है। ऐसी स्थिति में उन्हें आरडीए से नक्शा पास कराना था, लेकिन नहीं कराया गया। इसी को लेकर हमने एक नोटिस भेजा है कि इसे 15 दिन के भीतर तुड़वा लिया जाए। अन्यथा आरडीए ध्वस्तीकरण की कार्रवाई करेगा, जिसकी वसूली भी उन्हीं से की जाएगी।  <br>#Tazeenfatma #Abdullahazamkhan #Mulayamsinghyadav  <br>बता दें कि सांसद आजम खान के रिसोर्ट का लोकार्पण भी सपा शासनकाल में मुलायम सिंह यादव ने किया था। सबसे पहले हमसफर रिसोर्ट में आजम खान के बेटे अदीब खान का निकाह हुआ। वहीं, पिछले साल एक रात सपा प्रमुख अखिलेश यादव ने भी हमसफर रिसोर्ट में बिताई थी। उनके साथ ही प्रदेशभर के बड़े दिग्गज नेता इस रिसोर्ट में ठहर चुकें हैं।  <br>#CMYogi #Akhileshyadav #Samajwadiparty
