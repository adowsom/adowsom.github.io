---
title: "Julie Anne San Jose performs song she wrote two years ago because of her 'pinagdadaanan'"
image: "https://s2.dmcdn.net/v/SPe3I1VFcjtfkrpLe/x240"
vid_id: "x7vom36"
categories: "people"
tags: ["#pepalerts","#peptalk","pep ph"]
date: "2020-08-26T06:53:03+03:00"
---
Umabot ng dalawang taon, bago nagdesisyon si Julie Anne San Jose na i-release ang kanta niyang &quot;Better.&quot;  <br>Ayon sa 26-year-old singer-actress-host, wala talaga siyang intensyon na i-release as a single ang kanta niyang ito.  <br>Kuntento na siyang parte lang ito ng soon-to-be released album niya.  <br>Pero nang ma-realize ni Julie Anne na matagal na rin siyang walang nare-release na kanta, ang &quot;Better&quot; ang naisip niyang ibahagi sa publiko.  <br>Kuwento ng Kapuso artist sa kanyang PEP Exclusives interview kay Jimpy Anarcon, originally ay sinulat niya ang kanta bilang outlet ng pinagdadaanan niya dalawang taon na ang nakararaan.  <br>Matatandaang nung Nobyembre 2018—dalawang taon na ang nakalilipas—pumutok ang balitang break na sila ng boyfriend na si Benjamin Alves.  <br>Walang naging pahayag noon sina Julie Anne at Benjamin kung may katotohanan ang balita.  <br>Nanahimik lang si Julie Anne, habang si Benjamin naman ay nanatili sa Hawaii matapos na umuwi roon dahil sa pagkamatay ng ama nito na doon nakatira.  <br>Pero noong January 2019 sa unang pagkakataon ay kinumpirma ni Julie Anne sa PEP.ph (Philippine Entertainment Portal) na hiwalay na nga sila ni Benjamin.  <br>Kinumusta pa ng PEP ang kalagayan ni Julie Anne pagkatapos ng pinagdaanang breakup.  <br>&quot;I'm OK. I'm good. Better,&quot; sagot nito.  <br>Fast-forward to 2020, heto't ibinahagi na niya sa kanyang fans—sa pamamagitan ng isang awitin—ang kanyang pinagdaanan at kung paano nakatayo mula rito.  <br>Sabi pa ni Julie Anne, bumabagay rin naman daw ang mensahe ng kanta sa panahon ngayon.  <br>&quot;Medyo timely din kasi, e...&quot;  <br>&quot;Kumbaga, may mga pinagdadaanan tayo sa buhay, 'tapos siyempre, gusto natin na maging okey tayo, di ba?  <br>&quot;Siyempre, kailangan din nating tulungan ang ating mga sarili, di ba?  <br>&quot;Parang, hindi naman tayo magiging better kung hindi natin tutulungan ang sarili natin, if we're gonna get stuck in the dark.  <br>&quot;We can't be like that forever. Kumbaga, kailangan mo ding i-open ang mga mata mo sa mga bagay-bagay, and of course, gusto mo din na i-improve din yung sarili mo.  <br>&quot;Of course, with the help of the people na sumusuporta sa 'yo, na tumutulong sa 'yo, at nagmamahal sa 'yo.  <br>&quot;I've always been grateful sa lahat ng mga sumusuporta din sa akin, sa decisions ko, and of course, sa music career...  <br>&quot;And, yeah, I think yung pinaka-lesson for me is, you know, always be strong and always have faith na malalampasan mo lahat ng pinagdadaanan mo.&quot;  <br>Panoorin ang buong video interview para ma-update tungkol kay Julie Anne, pati na ang kanyang masayang PEP Challenge.  <br>Huwag ding palampasin ang kanyang performance ng &quot;Better.&quot;  <br>Interview: Jimpy Anarcon  <br>Video Producer and Editor: Rommel R. Llanes
