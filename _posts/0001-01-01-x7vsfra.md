---
title: "\u0e19\u0e32\u0e22\u0e01\u0e2f \u0e22\u0e31\u0e19\u0e40\u0e23\u0e37\u0e2d\u0e14\u0e33\u0e19\u0e49\u0e33 \u0e21\u0e35\u0e44\u0e27\u0e49\u0e40\u0e1e\u0e37\u0e48\u0e2d\u0e1b\u0e49\u0e2d\u0e07\u0e2d\u0e18\u0e34\u0e1b\u0e44\u0e15\u0e22"
image: "https://s2.dmcdn.net/v/SQJd61VHbywcq-aZ-/x240"
vid_id: "x7vsfra"
categories: "news"
tags: ["\u0e1b\u0e23\u0e30\u0e22\u0e38\u0e17\u0e18\u0e4c \u0e08\u0e31\u0e19\u0e17\u0e23\u0e4c\u0e42\u0e2d\u0e0a\u0e32","\u0e19\u0e32\u0e22\u0e01\u0e23\u0e31\u0e10\u0e21\u0e19\u0e15\u0e23\u0e35","\u0e0b\u0e37\u0e49\u0e2d\u0e40\u0e23\u0e37\u0e2d\u0e14\u0e33\u0e19\u0e49\u0e33"]
date: "2020-08-26T21:10:11+03:00"
---
     26 สิงหาคม 2563 สำนักข่าว INN รายงานว่า พล.อ. ประยุทธ์ จันทร์โอชา นายกรัฐมนตรีและรัฐมนตรีว่าการกระทรวงกลาโหม กล่าว ถึงกรณีการจัดซื้อเรือดำน้ำ ย้ำว่า เป็นเรื่องของกรรมาธิการฯ ที่กำลังพิจารณากันอยู่ ส่วนที่พรรคประชาธิปัตย์ มีมติไม่สนับสนุนการจัดซื้อเรือดำน้ำในชั้นคณะกรรมาธิการวิสามัญเพื่อพิจารณาร่าง พ.ร.บ.งบประมาณรายจ่ายประจำปี 2564 ก็เป็นเรื่องของพรรค แต่ทั้งหมดเป็นเรื่องของกรรมาธิการฯ ซึ่งมีอยู่หลายพรรคด้วยกัน ทั้งนี้ สิ่งสำคัญที่สุดก็ได้มีการอธิบายไปหมดแล้วถึงเหตุผลและความจำเป็นทั้งหมด รวมถึงงบประมาณที่มาซึ่งเป็นของกองทัพเรือและที่ผ่านมาก็ได้มีการแก้ปัญหาในปี 63 ไว้ให้แล้วส่วนหนึ่ง แต่โครงการอะไรก็ตามที่มีความต่อเนื่องและจำเป็นหรือไม่อย่างไรก็ต้องมีการพิจารณา ส่วนจะได้หรือไม่ได้ก็ขึ้นอยู่กับคณะกรรมการพิจารณา     อย่างไรก็ตาม ส่วนตัวคิดว่าอะไรก็ตามที่ต้องสร้างความมั่นคงปลอดภัยของพวกเรา ไม่ใช่เพื่อใครทั้งสิ้น เพื่อประเทศไทย เพื่อคนไทย ทรัพยากรของชาติและทรัพยากรของแผ่นดิน ซึ่งไม่ได้มีไว้ไปรบ ไม่ได้มีไว้ไปสู้กับใคร แต่เป็นอาวุธทางยุทธศาสตร์ อธิปไตย และข้อสำคัญเป็นงบประมาณของกองทัพเรือ ซึ่งวันหน้าทุกคนก็ต้องรับผิดชอบด้วยกันทั้งหมด ถ้าเกิดอะไรขึ้น 
