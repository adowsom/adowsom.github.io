---
title: "\u0130stanbul trafi\u011finde \u2018polisim\u2019 diyerek deh\u015feti ya\u015fatt\u0131"
image: "https://s1.dmcdn.net/v/SPtPK1VGEObKjbBhK/x240"
vid_id: "x7vpyl0"
categories: "news"
tags: ["Dada\u015f Aras","had\u0131mk\u00f6y","sald\u0131r\u0131"]
date: "2020-08-27T04:03:04+03:00"
---
Hadımköy’de çakarlı bir araç sürücüsü iddiaya göre kendine yol vermeyen bir aracın önünü keserek sürücüyü bıçakladı. Çakarlı araç sürücüsünün, yolunu kestiği anlar ve sürücüyle tartıştığı kameralara yansıdı.  <br>Olay, dün akşam saatlerinde Hadımköy’de meydana geldi. İddiaya göre 34 PML 55 plakalı lüks minibüsün sürücüsü M.E.U aracında bulunan çakar tertibatını kullanarak aracıyla seyir halindeyken kendisine yol vermeyen Dadaş Aras’ın önünü kesti. İddialara göre polis olduğunu ve kendisine neden yol vermediği şeklinde Aras’a tepki gösteren maganda, sürücüyle tartışamaya başladı. Tartışma sırasında önü kesilen Dadaş Aras cep telefonu ile yaşananları ve araçta bulunan çakar sistemini kaydetmeye başladı. Şahsın görüntüleri çektiği sırada iyice sinirlenen magandanın küfürler ederek tehditler savurduğu görüldü. Bir süre sonra telefon kaydı son bulurken saldırgan şahıs Dadaş Aras’ı 5 yerinden bıçakladı. Çevrede bulunan vatandaşlar hemen durumu sağlık ve polis ekiplerine bildirdi. Olay yerine gelen sağlık ekipleri ilk müdahalesini olay yerinde yaptığı Aras’ı ambulans ile hastaneye kaldırdı. Olay yerine gelen polis ekipleri de araç üzerinde parmak izi çalışması yaparak kaçan şahsı yakalamak için çalışma başlattı.
