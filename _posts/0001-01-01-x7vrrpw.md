---
title: "\u0906\u0916\u093f\u0930 \u0915\u094d\u092f\u094b\u0902 \u0939\u0948\u0902 \u0915\u092a\u093f\u0932 \u0936\u0930\u094d\u092e\u093e \u0928\u093f\u0936\u093e\u0928\u0947 \u092a\u0930?"
image: "https://s2.dmcdn.net/v/SQC0K1VHH7iLM_FyL/x240"
vid_id: "x7vrrpw"
categories: "news"
tags: ["Webdunia","Bollywood","Sushant Singh Rajput"]
date: "2020-08-29T17:01:04+03:00"
---
सोशल मीडिया पर कई तरह के कैम्पेन चलते रहते हैं और इन दिनों सेलिब्रिटीज़ लोगों के निशाने पर हैं। ताजा शिकार है कपिल शर्मा (Kapil Sharma) का शो 'द कपिल शर्मा शो' (The Kapil Sharma Show)। फेसबुक पर सुशांत सिंह राजपूत (Sushant Singh Rajput) के प्रशंसकों का एक ग्रुप 'जस्टिस फॉर सुशांत सिंह राजपूत' नाम से है। इसने अपने फॉलोअर्स से अपील की है कि वे कपिल शर्मा शो का पूरी तरह से बहिष्कार करें।   <br>आखिर कपिल क्यों निशाने पर हैं? दरअसल इस शो के को-प्रोड्यूसर बॉलीवुड एक्टर सलमान खान (Salman Khan) हैं। सुशांत के फैंस बॉलीवुड में नेपोटिज्म को लेकर गुस्से में हैं। सलमान का बैकग्राउंड भी फिल्मी है इसलिए इस शो के बॉयकॉट की अपील की गई है। लिखा गया है-  डियर एसएसआर फैमिली, आप जान लीजिए कि सलमान खान 'द कपिल शर्मा शो' के को-प्रोड्यूसर हैं। हमें उनका पूरी तरह से बहिष्कार करना है। न केवल फिल्में बल्कि हर चीज। इसलिए अब से 'द कपिल शर्मा शो' का बहिष्कार की कीजिए।   <br>गौरतलब है कि इस ग्रुप के 91 हजार से ज्यादा सदस्य हैं। कई लोगों ने इस पोस्ट को लाइक और शेयर किया। कमेंट्स भी किए हैं। माना जा रहा है कि सुशांत सिंह राजपूत नेपोटिज्म का शिकार हुए हैं। स्टार किड्स के कारण सुशांत की प्रतिभा के साथ न्याय नहीं हो पाया। इसलिए ऐसे लोग निशाने पर हैं जिनकी पृष्ठभूमि फिल्मी है। सलमान इस समय अपने आगामी शो बिग बॉस 14 (Bigg Boss 14) को लेकर व्यस्त हैं। संभव है कि इस शो को लेकर भी ऐसी ही बातें सुनने और पढ़ने को मिले।   <br>
