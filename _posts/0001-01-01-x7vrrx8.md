---
title: "\u092f\u0947 \u0930\u093f\u0936\u094d\u0924\u093e \u0939\u0948 \u0915\u0947 3 \u0915\u0932\u093e\u0915\u093e\u0930 \u0914\u0930 4 \u0915\u094d\u0930\u0942 \u092e\u0947\u0902\u092c\u0930\u094d\u0938 \u0915\u094b\u0930\u094b\u0928\u093e \u092a\u0949\u091c\u093f\u091f\u093f\u0935, \u092e\u091a\u093e \u0939\u0921\u093c\u0915\u0902\u092a"
image: "https://s1.dmcdn.net/v/SQC4S1VHHARu6Wcze/x240"
vid_id: "x7vrrx8"
categories: "news"
tags: ["Webdunia","News","coronavirus doctor advice hindi"]
date: "2020-08-26T12:19:04+03:00"
---
भले ही दु‍निया भर के काम फिर से शुरू हो गए हों, लेकिन कोरोनावायरस का खतरा अभी भी मंडरा रहा है। शूटिंग की इजाजत मिलने के बावजूद बॉलीवुड के नामी स्टार्स अब तक स्टूडियो में घुसने की हिम्मत नहीं जुटा पाए हैं।    <br>टीवी सीरियल्स की शूटिंग जरूर शुरू हो गई है क्योंकि इन लोगों की मजबूरी है। खतरे के बीच काम करने के परिणाम भी आने लगे हैं।    <br>टीवी शो 'ये रिश्ता क्या कहलाता है' के तीन एक्टर्स और कुछ टेक्निशियन कोरोना पॉजिटिव पाए गए हैं। इस सीरियल के कलाकार सचिन त्यागी, समीर ओंकार और स्वाति चिटणिस की कोरोना रिपोर्ट पॉजिटिव आई है।    <br>सचिन त्यागी को हम शो में कार्तिक के पिता के रोल में देखते हैं। सचिन के अनुसार उनका कोरोना टेस्ट पॉजिटिव आया है। वे कहते हैं- 'हम पूरी सावधानी से शूटिंग कर रहे थे इसके बावजूद कोरोना संक्रमित हो गए। मुझमें कोई लक्षण नहीं था, लेकिन फिर भी टेस्ट पॉजिटिव आया।'    <br>कार्तिक की दादी का किरदार निभा रहीं स्वाति चिटणिस में भी कोविड-19 के कोई लक्षण नहीं थे। स्वाति लगातार अपनी सेहत का ध्यान रख रही हैं और उम्मीद कर रही हैं कि स्वस्थ होकर वे जल्दी ही काम पर लौटेंगी।    <br>समीर ओंकार ने कहा- 'जिंदगी में पहली बार मुझे पॉजिटिव होना अच्छा नहीं लग रहा है। सचिन और स्वा‍ति की तरह मुझमें भी कोई लक्षण नहीं थे। मैंने खुद को आइसोलेट कर लिया है।'   <br>शो के चार क्रू मेंबर्स भी कोरोना पॉजिटिव मिले हैं। पूरी टीम को आइसोलेट कर दिया गया है। सेट को सैनिटाइज कर दिया गया है। शूटिंग रूक गई है। इन तीनों कलाकारों के आइसोलेशन पर रहने कहानी पर नए सिरे से विचार हो रहा है।
