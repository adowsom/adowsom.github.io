---
title: "\u092d\u093e\u0930\u0924 \u092e\u0947\u0902 \u090f\u0915 \u0926\u093f\u0928 \u092e\u0947\u0902 \u0920\u0940\u0915 \u0939\u0941\u090f 61873 \u0915\u094b\u0930\u094b\u0928\u093e\u0935\u093e\u092f\u0930\u0938 Positive, \u092c\u0922\u093c\u093e Recovery Rate"
image: "https://s2.dmcdn.net/v/SPpvX1VGVYcWlaPN6/x240"
vid_id: "x7vpnj5"
categories: "news"
tags: ["Webdunia","News","coronavirus doctor advice"]
date: "2020-08-27T12:14:04+03:00"
---
देश में कोरोनावायरस (Coronavirus) महामारी की बढ़ती विकरालता के बीच एक दिन में रिकार्ड 62 हजार से अधिक मरीज स्वस्थ हुए हैं हालांकि संक्रमण के 68 हजार से अधिक नए मामलों के कारण सक्रिय मामले भी बढ़े हैं। केन्द्रीय स्वास्थ्य एवं परिवार कल्याण मंत्रालय की ओर से शुक्रवार की सुबह जारी आंकड़ों के मुताबिक पिछले 24 घंटों में रिकॉर्ड 62 हजार 282 लोगों को संक्रमण से छुटकारा मिला है, जिससे स्वस्थ होने वालों की कुल संख्या 21 लाख 58 हजार 946 हो गई है।   <br>इस दौरान हालांकि संक्रमण के 68,898 नए मामले सामने आने से सक्रिय मामले 5633 बढ़ गए। देश में संक्रमितों की संख्या 29,05,823 हो गई है तथा सक्रिय मामले 6,92,028 हो गए हैं। देशभर में पिछले 24 घंटों के दौरान 983 लोगों की मौत होने से मृतकों की संख्या 54,849   <br>हो गई। देश में सक्रिय मामले 23.82 प्रतिशत और रोगमुक्त होने वालों की दर 74.30 प्रतिशत है, जबकि मृतकों की दर 1.89 प्रतिशत है।   <br>कोरोना से सर्वाधिक प्रभावित महाराष्ट्र में सक्रिय मामलों की संख्या 2078 बढ़कर 1,62,806 हो गई तथा 326 लोगों की मौत होने से मृतकों का आंकड़ा 21,359 हो गया। इस दौरान 12,243 लोग संक्रमणमुक्त हुए जिससे स्वस्थ हुए लोगों की संख्या बढ़कर 4,59,124 हो गई। देश में सर्वाधिक सक्रिय मामले इसी राज्य में हैं। आंध्रप्रदेश में मरीजों की संख्या 452 बढ़ने से सक्रिय मामले 87,177 हो गए। राज्य में अब तक 3001 लोगों की मौत हुई है, वहीं 8846 लोगों के स्वस्थ होने से कुल 2,35,218 लोग संक्रमणमुक्त हुए हैं।
